Context general
Compania LogiTrans, specializată în livrări naționale și internaționale, utilizează un sistem propriu pentru planificarea rutelor de transport. Acest sistem are o interfață standard pentru calculul rutelor pe baza informațiilor clientului.

Recent, LogiTrans a achiziționat compania GlobalShip, care operează pe piețe internaționale și are propriul sistem informatic, incompatibil ca structură și logică de apeluri.

Pentru a păstra compatibilitatea în platforma LogiTrans, dar și pentru a reutiliza tehnologia GlobalShip fără a-i modifica implementarea, se dorește implementarea unui design pattern Adapter.

Cerință
Se cere să realizezi un Adapter care permite folosirea sistemului GlobalShip în cadrul platformei LogiTrans, fără a modifica aplicațiile existente care deja folosesc interfața LogiTrans.

Mai exact:

LogiTrans are o interfață care planifică o rută pe baza unui client ce conține adresa de destinație, tipul livrării și greutatea coletului. Această interfață returnează o rută standardizată (distanță, durată estimată, cost).

GlobalShip are o interfață proprie care funcționează diferit:

primește ca parametri o adresă, un indicator boolean pentru livrare rapidă și greutatea coletului.

returnează un obiect propriu cu informațiile despre rută (nume diferite, structură diferită).

Sistemul LogiTrans trebuie să folosească sistemul GlobalShip prin intermediul unui Adapter, fără ca nici clientul LogiTrans și nici sistemul GlobalShip să fie modificate.

Vei implementa un Adapter care:

convertește cererea de rută din formatul LogiTrans în formatul GlobalShip,

primește rezultatul din sistemul GlobalShip și îl transformă în formatul folosit de LogiTrans.